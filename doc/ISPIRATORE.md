# Poornima Vijayashanker

Poornima Vijayashanker è una imprenditrice e ingegnera del software. Insegna inoltre in diverse tech hubs a San Francisco quali General Assembly, Parisoma e Hackbright. E' inoltre la creatrice di Femgineer, un blog e piattaforma di insegnamento.

**Biografia:**

Durante la sua infanzia, smontava per divertimanto apparecchi elettronici, arrivando a scomporre e ricomporre il suo primo computer a 14 anni. Tutti gli uomini della sua famiglia erano ingegneri, ma da bambina Vijayashanker voleva fare l'avvocato in quanto essere ingegnere non le sembrava "affascinante o eccitante". Dopo l'iscrizione alla Duke University, cambiò idea, ritenendo che l'ingegneria in fondo poteva essere "un campo interessante e intenso". Prese così una doppia laurea in Ingegneria Elettronica e Computer Scienze.
Dopo la laurea, Vijayashanker ha lavorato come ricercatrice e ingegnere dello sviluppo presso Synopsys. Vijayashanker è stata una delle fondatrici di Mint.com quando era ancora una start-up, l'unica donna dello staff, dando un contributo fondamentale per il suo sviluppo. Nel suo periodo nella Mint, fondò Femgineer (2007), con lo scopo di riportare le sue esperienze e mostrare che "le donne possono essere sofisticate, acculturate, e comunque essere ingegnere, Femgineers!". Dopo l'aquisizione della Mint da parte di Intuit, fondò la sua personale compagnia, BizeeBee, una piattaforma per studi di fitness che tiene traccia delle presenze, delle entrate e controlla il marketing per questo tipo di attività.
Nel 2014, ha dato il suo primo TEDx talk dove ha discusso l'utilità dell'armeggiare con la tecnologia. Nel 2015 ha scritto un eBook intitolato "How to Transform Your Ideas Into Software Products" e ha partecipato alla scrittura di "Present! A Techie's Guide to Public Speaking" con Karen Catlin.
Vijayashanker ha affermato che se la società vuole vedere più donne intraprendere carriere tecnologiche, è importante che ci siano più modelli femminili di riferimento. Ha inoltre enfatizzato l'importanza dell'incoraggiare le donne a inseguire "ruoli impegnativi in ingegneria o finanza" poichè sono lavori che portano alle migliori posizioni aziendali.